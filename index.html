<!DOCTYPE html>
<html lang="ua">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Конституція України</title>
  <link rel="stylesheet" href="https://maxcdn.bootstrapcdn.com/bootstrap/3.3.5/css/bootstrap.min.css">
  <!--link rel="stylesheet" href="https://maxcdn.bootstrapcdn.com/bootstrap/3.3.5/css/bootstrap-theme.min.css"-->
  <link rel="stylesheet" href="jumbotron-narrow.css"/>
</head>
<body>
  <div class="container">
    <div class="header clearfix">
      <nav>
        <ul class="nav nav-pills pull-right">
          <li role="presentation" class="active"><a href="#">На головну</a></li>
          <li role="presentation"><a href="/tests">Тести</a></li>
          <li role="presentation"><a href="/about">Про нас</a></li>
          <li role="presentation"><a href="/contacts">Контакти</a></li>
        </ul>
      </nav>
      <h3 class="text-muted">Конституція України</h3>
    </div>

    <!--div class="jumbotron">
      <h3>ЗАГАЛЬНІ ЗАСАДИ</h3>
    </div-->

    <div class="row marketing">
      <div class="col-lg-9">
        <h4>Стаття 1.</h4>
        <p>Україна є суверенна і незалежна, демократична, соціальна, правова держава.</p>

        <h4>Стаття 2.</h4>
        <p>Суверенітет України поширюється на всю її територію.</p>

        <p>Україна є унітарною державою.</p>

        <p>Територія України в межах існуючого кордону є цілісною і недоторканною.</p>

        <h4>Стаття 3.</h4>
        <p>Людина, її життя і здоров'я, честь і гідність, недоторканність і безпека визнаються в Україні найвищою соціальною цінністю.</p>

        <p>Права і свободи людини та їх гарантії визначають зміст і спрямованість діяльності держави. Держава відповідає перед людиною за свою діяльність. Утвердження і забезпечення прав і свобод людини є головним обов'язком держави.</p>

        <h4>Стаття 4.</h4>
        <p>В Україні існує єдине громадянство. Підстави набуття і припинення громадянства України визначаються законом.</p>

        <h4>Стаття 5.</h4>
        <p>Україна є республікою.</p>

        <p>Носієм суверенітету і єдиним джерелом влади в Україні є народ. Народ здійснює владу безпосередньо і через органи державної влади та органи місцевого самоврядування.</p>

        <p>Право визначати і змінювати конституційний лад в Україні належить виключно народові і не може бути узурповане державою, її органами або посадовими особами.</p>

        <p>Ніхто не може узурпувати державну владу.</p>

        <h4>Стаття 6.</h4>
        <p>Державна влада в Україні здійснюється на засадах її поділу на законодавчу, виконавчу та судову.</p>

        <p>Органи законодавчої, виконавчої та судової влади здійснюють свої повноваження у встановлених цією Конституцією межах і відповідно до законів України.</p>

        <h4>Стаття 7.</h4>
        <p>В Україні визнається і гарантується місцеве самоврядування.</p>

        <h4>Стаття 8.</h4>
        <p>В Україні визнається і діє принцип верховенства права.</p>

        <p>Конституція України має найвищу юридичну силу. Закони та інші нормативно-правові акти приймаються на основі Конституції України і повинні відповідати їй.</p>

        <p>Норми Конституції України є нормами прямої дії. Звернення до суду для захисту конституційних прав і свобод людини і громадянина безпосередньо на підставі Конституції України гарантується.</p>

        <h4>Стаття 9.</h4>
        <p>Чинні міжнародні договори, згода на обов'язковість яких надана Верховною Радою України, є частиною національного законодавства України.</p>

        <p>Укладення міжнародних договорів, які суперечать Конституції України, можливе лише після внесення відповідних змін до Конституції України.</p>

        <h4>Стаття 10.</h4>
        <p>Державною мовою в Україні є українська мова.</p>

        <p>Держава забезпечує всебічний розвиток і функціонування української мови в усіх сферах суспільного життя на всій території України.</p>

        <p>В Україні гарантується вільний розвиток, використання і захист російської, інших мов національних меншин України.</p>

        <p>Держава сприяє вивченню мов міжнародного спілкування.</p>

        <p>Застосування мов в Україні гарантується Конституцією України та визначається законом.</p>

        <h4>Стаття 11.</h4>
        <p>Держава сприяє консолідації та розвиткові української нації, її історичної свідомості, традицій і культури, а також розвиткові етнічної, культурної, мовної та релігійної самобутності всіх корінних народів і національних меншин України.</p>

        <h4>Стаття 12.</h4>
        <p>Україна дбає про задоволення національно-культурних і мовних потреб українців, які проживають за межами держави.</p>

        <h4>Стаття 13.</h4>
        <p>Земля, її надра, атмосферне повітря, водні та інші природні ресурси, які знаходяться в межах території України, природні ресурси її континентального шельфу, виключної (морської) економічної зони є об'єктами права власності Українського народу. Від імені Українського народу права власника здійснюють органи державної влади та органи місцевого самоврядування в межах, визначених цією Конституцією.</p>

        <p>Кожний громадянин має право користуватися природними об'єктами права власності народу відповідно до закону.</p>

        <p>Власність зобов'язує. Власність не повинна використовуватися на шкоду людині і суспільству.</p>

        <p>Держава забезпечує захист прав усіх суб'єктів права власності і господарювання, соціальну спрямованість економіки. Усі суб'єкти права власності рівні перед законом.</p>

        <h4>Стаття 14.</h4>
        <p>Земля є основним національним багатством, що перебуває під особливою охороною держави.</p>

        <p>Право власності на землю гарантується. Це право набувається і реалізується громадянами, юридичними особами та державою виключно відповідно до закону.</p>

        <h4>Стаття 15.</h4>
        <p>Суспільне життя в Україні ґрунтується на засадах політичної, економічної та ідеологічної багатоманітності.</p>

        <p>Жодна ідеологія не може визнаватися державою як обов'язкова.</p>

        <p>Цензура заборонена.</p>

        <p>Держава гарантує свободу політичної діяльності, не забороненої Конституцією і законами України.</p>

        <h4>Стаття 16.</h4>
        <p>Забезпечення екологічної безпеки і підтримання екологічної рівноваги на території України, подолання наслідків Чорнобильської катастрофи - катастрофи планетарного масштабу, збереження генофонду Українського народу є обов'язком держави.</p>

        <h4>Стаття 17.</h4>
        <p>Захист суверенітету і територіальної цілісності України, забезпечення її економічної та інформаційної безпеки є найважливішими функціями держави, справою всього Українського народу.</p>

        <p>Оборона України, захист її суверенітету, територіальної цілісності і недоторканності покладаються на Збройні Сили України.</p>

        <p>Забезпечення державної безпеки і захист державного кордону України покладаються на відповідні військові формування та правоохоронні органи держави, організація і порядок діяльності яких визначаються законом.</p>

        <p>Збройні Сили України та інші військові формування ніким не можуть бути використані для обмеження прав і свобод громадян або з метою повалення конституційного ладу, усунення органів влади чи перешкоджання їх діяльності.</p>

        <p>Держава забезпечує соціальний захист громадян України, які перебувають на службі у Збройних Силах України та в інших військових формуваннях, а також членів їхніх сімей.</p>

        <p>На території України забороняється створення і функціонування будь-яких збройних формувань, не передбачених законом.</p>

        <p>На території України не допускається розташування іноземних військових баз.</p>

        <h4>Стаття 18.</h4>
        <p>Зовнішньополітична діяльність України спрямована на забезпечення її національних інтересів і безпеки шляхом підтримання мирного і взаємовигідного співробітництва з членами міжнародного співтовариства за загальновизнаними принципами і нормами міжнародного права.</p>

        <h4>Стаття 19.</h4>
        <p>Правовий порядок в Україні ґрунтується на засадах, відповідно до яких ніхто не може бути примушений робити те, що не передбачено законодавством.</p>

        <p>Органи державної влади та органи місцевого самоврядування, їх посадові особи зобов'язані діяти лише на підставі, в межах повноважень та у спосіб, що передбачені Конституцією та законами України.</p>

        <h4>Стаття 20.</h4>
        <p>Державними символами України є Державний Прапор України, Державний Герб України і Державний Гімн України.</p>

        <p>Державний Прапор України - стяг із двох рівновеликих горизонтальних смуг синього і жовтого кольорів.</p>

        <p>Великий Державний Герб України встановлюється з урахуванням малого Державного Герба України та герба Війська Запорізького законом, що приймається не менш як двома третинами від конституційного складу Верховної Ради України.</p>

        <p>Головним елементом великого Державного Герба України є Знак Княжої Держави Володимира Великого (малий Державний Герб України).</p>

        <p>Державний Гімн України - національний гімн на музику М. Вербицького із словами, затвердженими законом, що приймається не менш як двома третинами від конституційного складу Верховної Ради України.</p>

        <p>Опис державних символів України та порядок їх використання встановлюються законом, що приймається не менш як двома третинами від конституційного складу Верховної Ради України.</p>

        <p>Столицею України є місто Київ.</p>
      </div>

      <div class="col-lg-3">
        <nav class="affix">
          <ul class="nav" data-spy="affix">
            <li>ЗАГАЛЬНІ ЗАСАДИ</li>
            <li>ПРАВА, СВОБОДИ ТА ОБОВ'ЯЗКИ ЛЮДИНИ І ГРОМАДЯНИНА</li>
            <li>ВИБОРИ. РЕФЕРЕНДУМ</li>
            <li>ВЕРХОВНА РАДА УКРАЇНИ</li>
            <li>ПРЕЗИДЕНТ УКРАЇНИ</li>
            <li>КАБІНЕТ МІНІСТРІВ УКРАЇНИ. ІНШІ ОРГАНИ ВИКОНАВЧОЇ ВЛАДИ</li>
            <li>ПРОКУРАТУРА</li>
            <li>ПРАВОСУДДЯ</li>
            <li>ТЕРИТОРІАЛЬНИЙ УСТРІЙ УКРАЇНИ</li>
            <li>АВТОНОМНА РЕСПУБЛІКА КРИМ</li>
            <li>МІСЦЕВЕ САМОВРЯДУВАННЯ</li>
            <li>КОНСТИТУЦІЙНИЙ СУД УКРАЇНИ</li>
            <li>ВНЕСЕННЯ ЗМІН ДО КОНСТИТУЦІЇ УКРАЇНИ</li>
            <li>ПРИКІНЦЕВІ ПОЛОЖЕННЯ</li>
            <li>ПЕРЕХІДНІ ПОЛОЖЕННЯ</li>
          </ul>
        </nav>
      </div>
    </div>

    <footer class="footer">
      <p>&copy; MarginBit 2015</p>
    </footer>
  </div>
  <script src="https://code.jquery.com/jquery-1.11.3.min.js"></script>
  <script src="https://maxcdn.bootstrapcdn.com/bootstrap/3.3.5/js/bootstrap.min.js"></script>
</body>
</html>

